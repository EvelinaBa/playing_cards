# Kortų žaidimas “Karas”
Kortų skaičius turi dalintis iš žaidėjų skaičiaus. Kortų rangų eilė tokia: dviakė, triakė, keturakė, penkakė, šešakė, septynakė, aštuonakė, devynakė, dešimtakė, bartukas, dama, karalius, tūzas, džokeris. Nei spalva, nei rūšis šiame žaidime neturi skirtumo.

Kiekvienam žaidėjui padalijama po vienodą skaičių kortų.

Kiekvienam žaidėjui atverčiama viena korta. Tas, kurio kortos rangas didžiausias, pasiima visas kortas.

Dviejų žaidėjų žaidime:
Jei abi kortos vienodo rango, tada vyksta karas: abu žaidėjai ant savo padėtų kortų padeda po vieną užverstą ir vieną atverstą kortą, kurias paima iš savo dar nepaliestų kortų krūvelės. Didesnio rango atverstą kortą padėjęs žaidėjas paima visas kare dalyvavusias kortas (taip pat ir užverstas). Jei viršutinės kortos vis tiek vienodo rango – pradedamas kitas karas.

Daugiau nei 2 žaidėjų žaidime:

Karas vyksta tik tarp žaidėjų, kurių kortos rangas didžiausias:
Laimi vienas iš kare dalyvavusių žaidėjų ir pasiima visų žaidėjų kortas.
Kai baigia kariauti kariaujantys žaidėjai, laimėtoju tampa didžiausio rango kortą ant stalo padėjęs žaidėjas.
Karas vyksta tarp bet kurių žaidėjų, kurių padėtos kortos vienodo rango, laimėtojas nustatomas vienu iš aukščiau minėtų metodų.
Karas vyksta tokiu pat būdu kaip ir dviejų žaidėjų žaidime.

Krūvelės:
Kai kuriam nors žaidėjui baigiasi kortos, pradedama žaisti iš nukariautų kotų krūvelės.

Laimėjimas:
Žaidimą laimi žaidėjas, likęs su visomis žaidime dalyvavusiomis kortomis.
